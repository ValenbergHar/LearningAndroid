<!DOCTYPE HTML>

касьцюшка
<king>

    <id>1</id>
    <kingName>Тадэвуш Андрэй Банавентура Касцюшка</kingName>
    <kingDateLife>04.02.1746 - 15.10.1817</kingDateLife>
    <kingDateReign>16.03.1794 — 04.11.1794</kingDateReign>
    <kingShortHist>
        палітычны і ваенны дзеяч Рэчы Паспалітай, кіраўнік нацыянальна-вызваленчага паўстання
        1794, удзельнік вайны за незалежнасць ЗША, нацыянальны герой Беларусі,
        Польшчы і ЗША, ганаровы грамадзянін Францыі.
    </kingShortHist>
    <kingLongHist>
        Прадстаўнік старажытнага беларускага роду Касцюшкаў гербу «Рох III». Ягоны прапрадзед
        Канстанцін
        Фёдаравіч (ад памяншальных формаў гэтага імя - Касцюшка - утварылася прозвішча роду), які
        служыў пісарам
        вялікакняжацкай канцылярыі, атрымаў Сяхновічы на Берасцейшчыне ад Жыгімонта Старога. Маёнтак
        быў невялікі -
        Канстанцін выстаўляў з яго войска ў «тры коні». Жонкай Кастуся была Ганна Гальшанская з
        княжацкага роду, параднёная
        з каралямі польскімі і вялікімі князямі літоўскімі праз шлюб сясцёр Гальшанскіх з Ягайлам і
        Вітаўтам.
        <br />

        Да сярэдзіны XVII ст. Касцюшкі трымаліся праваслаўя, але ў часы «Патопу», як і многія з
        берасцейскай
        шляхты, адыйшлі ад дзедаўскай веры: адны ў каталіцтва, іншыя — да ўніятаў. Сяхновіцкія
        Касцюшкі былі
        католікамі. Людвік, бацька Тадэвуша, які вызначаўся энергіяй, дамогся ў 1731 г. тытулу
        мечніка Брэсцкага
        ваяводства, абіраўся ў 1743 г. ад шляхты ваяводства ў Літоўскі Трыбунал, здолеў нейкім чынам
        адсудзіць у
        Сапегаў маёнтак Мерачоўшчына, што знаходзіўся за дзве вярсты ад Косава. Маці паходзіла з
        беларускага
        праваслаўна-уніяцкага роду Ратамскіх, звалася Тэкля.
        <br />
        Дакладна невядома дзе нарадзіўся Тадэвуш Касцюшка. Меркаваных
        месцаў нараджэння Андрэя Тадэвуша два: маёнтак Сяхновiчы (паблiзу
        Жабiнкi на Берасцейшчыне), i маёнтак
        <a href="https://www.google.com/maps/place/%D0%9F%D0%BE%D0%BC%D0%BD%D1%96%D0%BA+%D0%A2%D0%B0%D0%B4%D1%8D%D0%B2%D1%83%D1%88%D1%83+%D0%9A%D0%B0%D1%81%D1%8C%D1%86%D1%8E%D1%88%D0%BA%D1%83/@52.7676894,25.1260596,135m/data=!3m1!1e3!4m5!3m4!1s0x4720a90d0fe0692f:0x527533222c2ffb28!8m2!3d52.7674174!4d25.1256613?hl=en">
            Мерачоўшчына (Марачоўшчына)
        </a>
        каля
        мястэчка Косава (цяпер у Iвацэвiцкiм раёне). У Мерачоўшчыне прайшлі дзіцячыя
        гады Тадэвуша Касцюшкі. У яго было дзве сястры - Ганна і Кацярына - і брат Юзэф.
        Мяркуюць, што маці Тэкля па нараджэнні чацвертага дзіцяці ахрысціла яго ва ўніяцкай
        царкве пад імем Андрэй
        (у гонар апостала Андрэя Першазванага, свята якога
        прыпадае на 30 лістапада), а ўжо бацька перахрышчваў
        яго ў каталіцкім касцёле ў Тадэўша. Адсюль - падвойнае імя.
        <br />


        Як і ўсе дзеці незаможнай шляхты, да дзевяці гадоў Андрэй Тадэвуш выхоўваўся дома. У дзевяць
        гадоў
        Тадэвуша аддалі ў калегіум піяраў у Любяшове за Пінскам. Там ён навучаўся
        пяць гадоў, да 1760 г. У калегіуме вывучаў лацінскую, польскую, французскую і нямецкую мовы,
        меў поспехі ў
        матэматыцы, гісторыі. Пра перыяд яго жыцця паміж 1760 і 1765 гг. амаль не захавалася аніякіх
        звестак. Магчыма,
        малады Тадэвуш Касцюшка быў дарадцам і памочнікам маці, адначасова працягваючы хатнюю
        адукацыю. Дакладна вядома,
        што пасля раптоўнай смерці бацькі ў 1758 г. фінансавы стан сям'і значна пагоршыўся.
        <br />

        Прыканцы 1765 г. Тадэвуш быў залічаны ў Варшаўскі кадэцкі корпус - Рыцарскую школу,
        утвораную каралём Рэчы Паспалітай
        Станіславам Аўгустам Панятоўскім. Корпус спецыялізаваўся на ваеннай інжынерыі. Без пратэкцыі
        з боку ўплывовых у дзяржаве
        асоб Тадэвуш Касцюшка, як збяднелы шляхціч, не меў бы ніякіх шанцаў трапіць у гэтую элітную
        навучальную ўстанову. Таму
        біёграфы нярэдка прыгадваюць імя князя Адама Казіміра Чартарыйскага - шэфа Кадэцкага
        корпуса. Вядома, што князі
        Чартарыйскія былі суседзямі Касцюшкаў-Сяхновіцкіх. Начальнікам корпуса быў князь Адам
        Чартарыйскі. Кадэты займаліся
        шыхтавай падрыхтоўкай, фехтаваннем, вершніцтвам, вывучалі тактыку, літаратуру і гісторыю,
        лацінскую, нямецкую,
        французскую мовы, арыфметыку, геаметрыю і вышэйшую матэматыку, фізіку, палітычную эканомію,
        адным з асноўных прадметаў
        была артылерыя. Паводле сведчанняў сяброў па корпусе, Тадэвуш быў забіякам, не ўхіляўся ад
        дуэляў і меў «некалькі шрамаў на целе»;
        пры гэтым вызначалі яго лагоднасць і таварыскасць. Ужо тады Касцюшка здзіўляў навакольных
        аскетызмам, воляй і мэтанакіраванасцю,
        якія былі падобныя яго сябрам да Карла XII, за што ён атрымаў мянушку «Швед». Выдатныя
        здольнасці і настойлівасць дазволілі Касцюшку
        стаць адным з найлепшых кадэтаў. 20 снежня 1766 г. ён атрымаў званне харужага. У 1769 г. быў
        адкамандзіраваны для працягу адукацыі ў
        Францыю, дзе ўдасканальваў свае веды па інжынерыі, фартыфікацыі, матэматыцы і маляванні. У
        замежнай вандроўцы малады афіцэр карыстаўся
        галоўным чынам тымі невялікімі грошамі, што дасылаў яму з Сяхновічаў брат Юзаф. У 1774 г.,
        пасля вучобы ў Парыжы, Касцюшка вярнуўся ў Рэч Паспалітую.
        <br />

        ⃣ 1774-1775 гг.
        <br />

        Месца ў арміі Рэчы Паспалітай не знайшлося. Афіцэрскую пасаду на той момант можна было
        толькі купіць за вялікую суму.
        За некалькі гадоў брат Юзаф растраціў свае грошы, частку грошай Тадэвуша і ўлез у даўгі.
        Сродкаў не хапала, і
        Тадэвуш быў вымушаны заняцца рэпетытарствам: паступіў на службу да магната Юзафа
        Сасноўскага. Вучыў малявання
        дзвюх яго дачок. Старэйшая - Людвіка - закахалася ў настаўніка. Разумеючы, што бацька
        Людвікі не дабраславіць шлюб,
        маладыя людзі наважыліся бегчы і абвянчацца таемна. Але задуму раскрылі, і Тадэвуш быў
        выгнаны. 9 і 10 кастрычніка 1775 г.
        Тадэвуш Касцюшка, якому было катэгарычна адмоўлена знаходзіцца ў доме Сасноўскіх, перадаў
        правы на сваю частку Сяхновічаў
        швагеру Пятру Эстку. Той са свайго боку абавязваўся сплаціць усе даўгі крэдыторам Тадэвуша.
        Позняй восенню, пазычыўшы ў
        сваякоў і знаёмых значную суму грошай, Касцюшка зноў накіраваўся ў Францыю.
        <br />

        ⃣ Вайна за незалежнасць ЗША
        <br />

        Улетку 1776 г. ён у складзе валанцёраў выправіўся ў Паўночную Амерыку з мэтай падтрымаць
        барацьбу амерыканскіх каланістаў
        супраць англійскіх войскаў. Здольнасці і заслугі Тадэвуша Касцюшкі перад ЗША былі
        неаднаразова адзначаны ў лістах яго таварышаў,
        удзельнікаў бітваў за вызваленне Амерыкі Н. Грына, Г. Гейтса, Дж. Армстронга. Тадэвуш
        Касцюшка вызначыўся як таленавіты інжынер і
        вайсковец, што было заўважана ды высока ацэнена будучым першым прэзідэнтам Злучаных Штатаў
        генералам Джорджам Вашынгтонам. Асабліва
        каштоўныя былі яго веды як ваеннага інжынера, бо войска складалася ў асноўным з фермераў і
        простых месцічаў, мела вострую патрэбнасць
        ў прафесійных вайскоўцах. Тадэвушу Касцюшку было прысвоена званне палкоўніка і дадзены загад
        ўмацаваць форт Цікандэраг. Таксама паміж
        1777 і 1782 гг. шляхціц актыўна ўдзельнічаў у бітвах пад Саратогаю, Гілфардам, Хобкірс
        Хілам, Найнці-Сіксам, Чарлстанам, кіраваў умацаваннем
        берагоў Гудзона і будаўніцтвам фартэфікацыі Уэст-Пойнт. Па яго плану была ўзмоцнена абарона
        горада Філадэльфіі, тагачаснай сталіцы Злучаных
        Штатаў Амерыкі. 13 кастрычніка 1783 г. амерыканскі ўрад надаў Тадэвушу Касцюшку званне
        брыгаднага генерала. Ён быў у ліку трох афіцэраў-чужынцаў,
        каго прынялі ў ганаровае Таварыства Цынцынанта, якое складалася з самых вядомых удзельнікаў
        вайны за незалежнасць. 3 рук Джорджа Вашынгтона
        Тадэвуш Касцюшка атрымаў ордэн Цынцынанта.
        <br />

        Рэспубліка дала Касцюшку чын генерала, ён зрабіўся ганаровым грамадзянінам Амерыканскіх
        штатаў, але ад'яжджаў з Новага Свету такім сама, бадай,
        бедным, як і прыехаў.
        <br />

        Пакуль Т. Касцюшка адсутнічаў, Людвіка Сасноўская паводле волі бацькі выйшла за князя
        Любамірскаага. У сацыяльным і палітычным жыцці
        Рэчы Паспалітай нічога не змянілася - панаваў той жа моцны прыгнёт сялян і магнацкая
        анархія. Францыя ўжо святкавала другія ўгодкі рэвалюцыі,
        а ў Варшаве трэці год працягваўся вальны сойм.
        <br />

        ⃣ На Бацькаўшчыне
        <br />

        Па вяртанні Т.Касцюшка пэўны час жыў у Сяхновічах, спрабаваў весці гаспадарку ў сваёй частцы
        маёнтку. Гэты 5-гадовы перыяд яго
        жыцця гісторыкі назвалі «сялянкай» (ці «ідыліяй»), калі баявы генерал займаўся звычайнымі
        клопатамі вясковага жыхара.

        Сітуацыя змянілася з пачаткам дзейнасці Чатырохгадовага сойму (1788—1792), рэформы якога
        прадугледжвалі павелічэнне
        войска Рэчы Паспалітай да 100 тыс. чал. Соймік Берасцейскага павета вылучыў кандыдатуру Т.
        Касцюшкі на пасаду гэнерал-маёра,
        неўзабаве 12 кастрычніка 1789 г. гэтую прапанову падтрымаў сойм, а таксама кароль і вялікі
        князь Станіслаў Аўгуст Панятоўскі.
        Т. Касцюшку прызначылі ў кароннае войска, хоць сам ён жадаў служыць у войску Вялікага
        Княства Літоўскага.
        <br />

        У вайне з Расіяй (1792) Т. Касцюшка вызначыўся ў бітве пад Дубенкай як камандзір дывізіі ў
        арміі Ю. Панятоўскага. Нягледзячы
        на атрыманне за ваенныя заслугі ордэна «Virtuti Militari» і звання генерал-лейтэнанта, на
        знак пратэсту супраць змовы караля і
        вялікага князя з Таргавіцкай канфедэрацыяй 30 ліпеня 1792 ён падаў у адстаўку і неўзабаве
        пераехаў у Лейпцыг, цэнтр палітычнай эміграцыі Рэчы Паспалітай.
        <br />

        ⃣ Паўстанне 1794 г.
        <br />

        Няспыннае ўмяшанне суседніх манархічных рэжымаў ва ўнутраныя справы Рэчы Паспалітай і
        бяссілле «сваіх» дзяржаўных
        органаў выклікалі пратэст і незадавальненне шырокіх пластоў грамадства, і асабліва
        прагрэсіўнай шляхты, прадстаўнікі якой
        пачалі падрыхтоўку да паўстання. Актыўны ўдзел у падрыхтоўцы браў Тадэвуш Касцюшка.
        <br />

        У 1793 г. ён выязджаў у Парыж па дапамогу для падрыхтоўкі паўстання. Аднак ні жырандысты, ні
        якабінцы па сутнасці не дапамаглі.
        У жніўні 1793 г. Т.Касцюшка вярнуўся ў Лейпцыг, у пачатку верасня прыняў прапанову
        прадстаўнікоў змовы ў Рэчы Паспалітай прыняць
        на сябе кіраўніцтва паўстаннем, якое распачалося 24 красавіка 1794 г. з абвяшчэння ў Кракаве
        Акта паўстання грамадзян. На кракаўскім рынку
        Т. Касцюшка даў прысягу на вернасць паўстанню і абвясціў, што будзе змагацца за непарушнасць
        межаў дзяржавы, усталяванне ўлады народу
        і ўсеагульную свабоду.
        <br />

        У Акце паўстання грамадзян Т.Касцюшка адзначыў, што галоўнай мэтай Кацярыны II і Фрыдрыха
        Вільгельма было жаданне «распаўсюдзіць панаванне
        тыраніі» і здушэнне свабоды суседніх народаў.
        <br />

        Згодна з Актам паўстання Т.Касюцшка ў маі 1794 г. прызначыў Найвышэйшую нацыянальную раду.
        За ім засталася пасада найвышэйшага начальніка
        ўзброеных сілаў. У радзе Т.Касцюшка імкнуўся прымірыць памяркоўных рэфарматараў з
        рэвалюцыйна настроенымі дзеячамі («якабінцамі»). Па ўтварэнні
        Найвышэйшай Літоўскай Рады ўзніклі пэўныя непаразуменні паміж Т.Касцюшкам і кіраўніком
        паўстання ў Вялікім Княстве Літоўскім Якубам Ясінскім.
        1 красавіка 1794 г. распачаўся марш Т.Касцюшкі на Варшаву, 4 красавіка 1794 ён атрымаў
        перамогу пад в. Рацлавіцы. 7 мая 1794 г. Т.Касцюшка выдаў
        Паланецкі ўніверсал, якім гарантавалася апека ўраду над сялянамі і яны абвяшчаліся асабіста
        вольнымі.
        У чэрвені-верасні 1794 г. Т.Касцюшка ўзначальваў абарону Варшавы ад прускіх і расійскіх
        войскаў. 29-30 верасня 1794 г. ён разам са сваім сакратаром
        Ю. Нямцэвічам прыязджаў у Гродна для вайсковай нарады, у часе якой уручыў удзельнікам
        паўстання ў Вялікім Княстве Літоўскім пярсцёнкі з надпісам
        «Айчына свайму абаронцу».
        <br />

        10 кастрычніка 1794 г. Т.Касцюшка, які камандаваў паўстанцкім войскам у бітве пад
        Мацяёвіцамі, трапіў паранены ў палон. На загад Кацярыны II пад
        пільнай аховай і чужым прозвішчам («шляхціц Шыманскі») праз Кіеў, Чарнігаў, Магілёў, Шклоў,
        Віцебск і Ноўгарад 10 снежня 1794 г. яго вывезлі ў
        Пецярбург і зняволілі ў Петрапаўлаўскай крэпаці.
        <br />

        Неўзабаве па смерці Кацярыны II 26 лістапада 1796 г. Т. Касцюшку наведаў новы расійскі
        імператар Павел I і прапанаваў паўстанцам амністыю. У замену
        Т.Касцюшка мусіў даць асабістую прысягу, што ён і зрабіў 28 лістапада, а на наступны дзень
        уручыў Паўлу I ліст з прозвішчамі сваіх паплечнікаў,
        якіх той загадаў вызваліць. Імператар хацеў падараваць Т.Касцюшку 1000 сялян і 12 тыс.
        рублёў, ад якіх ён потым адмовіўся, як і ад прапановы паступіць
        на расійскую службу.
        <br />

        ⃣ У эміграцыі
        <br />

        У канцы 1796 г. Т.Касцюшка разам з Ю.Нямцэвічам выехаў у ЗША, дзе быў да 1798 г. Перад
        ад'ездам з ЗША ён пакінуў тэстамент,
        у якім прызначыў пэўныя сумы на выкуп рабоў-неграў і іхную адукацыю.

        У 1798 г. у Францыі сустракаўся з прадстаўнікамі Дырэкторыі і Напалеонам, якія імкнуліся
        выкарыстаць яго імя для ўзняцця паўстання
        ў акупаваных Аўстрыяй землях Рэчы Паспалітай. Аднак генерал адмовіўся падтрымаць Францыю ў
        барацьбе супраць Расіі.
        <br />

        7 жніўня 1798 г. у Парыжы стаў сябрам эмігранцкага «Таварыства рэспубліканцаў», дзе рашуча
        выказваўся за ўсталяванне рэспубліканскага
        ладу ў адноўленай Рэчы Паспалітай. Пасля падзення Напалеона Т.Касцюшка двойчы наўпрост
        звяртаўся да імператара Аляксандра I, які абяцаў
        дапамагчы ў вырашэнні пытанняў, звязаных з адраджэннем Рэчы Паспалітай, аднак насамрэч
        нічога істотнага ў гэтым кірунку не зрабіў.
        <br />

        У адным з лістоў да Аляксандра І ён пісаў: "Нарадзіўся я ліцвінам... смуга будучыні яшчэ
        пакрывае лёс маёй роднай зямлі..."
        <br />

        Улетку 1815 г. Т. Касцюшка пераехаў у швейцарскае места Салюр, дзе 15 кастрычніка 1817 г.
        памёр беспатомным а дзясятай гадзіне вечара
        ў доме свайго сябра Франца Ксаверыя Цэлтнера. Праз чатыры дні (апоўдні 19 кастрычніка)
        генерала пахавалі на мясцовых могілках. А 22—23
        чэрвеня 1818 г. цела Т. Касцюшкі ўрачыста перанеслі ў Кракаў і перазахавалі на Вавелі, побач
        з магіламі іншых выбітных людзей.
        <br />

        ✅ Народная памяць
        <br />
        Памяць пра Тадэвуша Касцюшку доўгі час захоўвалася ў легендах, паданнях і песнях беларусаў:
        «Касцюшка зваяваў бы свет цэлы, каб паны
        яго слухаць хацелі, але паны, як паны: гулялі, банкетавалі, Касцюшкі не слухалі, затым і
        Польшча прапала». «Кажуць, што ў Касцюшкі то быў такі
        плашч, што кулі яго не прабівалі: аднаго разу маскалі на яго знячэўку напалі, так ён не
        паспеў таго плашча злажыць, так яго чыста пасеклі і
        забралі». У беларускай народнай песні, якую спявалі праз стагодзе па паўстанні, славуты
        генерал вызнаецца за свайго абаронцу:
        <br />

        «Наш Касцюшка слаўны быў,
        Маскалёў ён добра біў...»

        Яшчэ ў пачатку 1960-х гадоў на Лепельшчыне запісалі, а пазней апублікавалі песню пра
        Т.Касцюшку, які, паводле народнай версіі, загінуў у бітве:

        «Вазьмі, маці, пяску жменю,
        Пасей на каменю.
        Калі той пясок узыдзе,
        Касцюшка з вайны прыйдзе.

        Ляціць воран цераз мора,
        А лятучы, крача.
        А хто ж майго Касцюшачкі
        Магілку аплача.»

        Да гераічнай постаці правадыра паўстання 1794 г. звяртаўся Кастусь Каліноўскі. У адным з
        нумароў «Мужыцкай праўды» ў 1862 г.
        ён пісаў пра Т.Касцюшку як пра народнага заступніка, заклікаў да яднання і змагання паводле
        прыкладу паўстанцаў 1794 г.

        ☑ Узнагароды:
        <br />

        🔹 Ордэн Цынцыната (1783) - за баявыя заслугі ў Вайне за незалежнасць ЗША; у 1784-1785
        Т.Касцюшка ахвяраваў яго вуніяцкай царкве
        ў вёсцы Даўгаліскі (гэтую царкву наведвалі і маліліся ў ёй маці, сястра Ганна і сам Тадэвуш)
        <br />
        🔹 Ордэн Virtuti Militari (1792) - за доблесць, выяўленую ў бітве пад Зеленцамі
        <br />
        🔹 Ордэн Белага Арла
        <br />
        🔹 Годнасць ганаровага грамадзяніна ЗША
        <br />
        🔹 Годнасць ганаровага грамадзяніна Францыі (26 жніўня 1792) - на знак вызнання ягоных
        заслуг у барацьбе за волю сваёй Бацькаўшчыны, ідэі роўнасці і свабоды
        <br />

        ✅ Ушанаванне памяці
        <br />

        🔸 Імем Т.Касцюшкі названыя плошчы, вуліцы і завулкі ў Косава, Брэсце, Пінску, Гродна; ў
        многіх гарадах Польшчы; у Разані (пазней перайменаваная ў плошчу Маргелава)
        <br />
        і Маскоўскім раёне Санкт-Пецярбурга;
        🔹 У ЗША імя Т.Касцюшкі носіць адзін з акругаў штата Індыяна, горад у штаце Місісіпі і
        востраў у штаце Аляска;
        <br />
        🔸 Імя Т.Касцюшкі насіла 1-я дывізія Войска Польскага, якія змагаліся ў 1943-1945 гг. з
        нямецка-фашысцкімі захопнікамі (камандзір-палкоўнік Зігмунд Берлінга);
        <br />
        🔹 У 2002 Брэсцкі аблвыканкам прыняў рашэнне аб аднаўленні разбуранай у гады Другой
        сусветнай вайны сядзібы Касцюшкі ў Марачоўшчыне. Цяпер у родным доме Т.Касцюшкі дзейнічае
        музей;
        <br />
        🔸 Імя Касцюшкі носіць найвышэйшая гара Аўстраліі, названая так палякам П.Стшэлецкім, які
        адолеў яе ў 1840 г.;
        <br />
        🔹 Помнікі Т.Касцюшкі ўстаноўленыя ў вёсцы Малыя Сяхновічы (Жабінкаўскі раён Брэсцкай
        вобласці), у многіх месцах Польшчы,
        у 7 гарадах ЗША: Вашынгтоне, Бостане, Вест-Поінце (штат Нью-Ёрк), Філадэльфіі (Штат
        Пенсільванія), Чыкага (Штат Ілінойс),
        Санкт-Петэрсбургу (акруга Пініллас, Штат Фларыда), Мілуокі (Штат Вісконсін), у Францыі і
        Швейцарыі;
        <br />
        🔸 У Беларусі ў гонар Касцюшкі пад дэвізам «Вера і адвага!» вырабляецца гарэлка
        прэміум-класа «Генерал», на якой намаляваны партрэт знакамітага генерала;
        <br />
        🔹 У польскім горадзе Велюнь знаходзіцца ліцэй імя Т.Касцюшкі;
        <br />
        🔸 У 1994 г. была выпушчаная паштовая марка Беларусі, прысвечаная Касцюшку;
        <br />
        🔹 У 2010 г. Манетны двор Польшчы выпусціў залатую манету, прысвечаную Касцюшку;
        <br />
        🔸 Самалёт ІЛ-62М авіякампаніі LOT названы ў гонар Тадэвуша Касцюшкі;
        <br />
        🔹 У Нью-Ёрку, ЗША, у метрапалітэне на лініі метро J ёсць станцыя «Kosciuszko Street»,
        названая ў гонар Тадэвуша Касцюшкі;
        <br />
        🔸 Украіна: імя Т. Касцюшкі носіць вуліца ў Львове.
        <br />
    </kingLongHist>


    <kingPhotos>

        <kingPhotoUnitDesc>Тадэвуш Андрэй Бонавентура Касцюшка</kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/thumb/1/10/Karl_G_Schweikart_-_Tadeusz_Ko%C5%9Bciuszko_%28%C3%96aL%29.jpg/680px-Karl_G_Schweikart_-_Tadeusz_Ko%C5%9Bciuszko_%28%C3%96aL%29.jpg
        </kingPhotoUnit>
        <kingPhotoUnitDesc>Герб "Рох ІІІ"</kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/thumb/6/67/Herb_Roch_III.svg/300px-Herb_Roch_III.svg.png
        </kingPhotoUnit>


        <kingPhotoUnitDesc>Косаў, Марачоўшчына</kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/thumb/f/f2/Kosa%C5%AD%2C_Mara%C4%8Do%C5%AD%C5%A1%C4%8Dyna._%D0%9A%D0%BE%D1%81%D0%B0%D1%9E%2C_%D0%9C%D0%B0%D1%80%D0%B0%D1%87%D0%BE%D1%9E%D1%88%D1%87%D1%8B%D0%BD%D0%B0_%28N._Orda%2C_1875%29.jpg/1200px-Kosa%C5%AD%2C_Mara%C4%8Do%C5%AD%C5%A1%C4%8Dyna._%D0%9A%D0%BE%D1%81%D0%B0%D1%9E%2C_%D0%9C%D0%B0%D1%80%D0%B0%D1%87%D0%BE%D1%9E%D1%88%D1%87%D1%8B%D0%BD%D0%B0_%28N._Orda%2C_1875%29.jpg
        </kingPhotoUnit>


        <kingPhotoUnitDesc>Варшаўскі Казіміраўскі палац</kingPhotoUnitDesc>
        <kingPhotoUnit>https://upload.wikimedia.org/wikipedia/commons/8/87/Warszawaio6.jpg
        </kingPhotoUnit>


        <kingPhotoUnitDesc>Форт Клінтан, Вест-Пойнт, умацаваны Касцюшкам</kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/thumb/9/95/Remains_of_Ft._Clinton%2C_NY.JPG/1200px-Remains_of_Ft._Clinton%2C_NY.JPG
        </kingPhotoUnit>


        <kingPhotoUnitDesc>Конны партрэт Тадэвуша Касцюшкі. Мастак В. Косак, 1879
        </kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/1/12/Portret_Tadeusz_Kosciuszko.jpg
        </kingPhotoUnit>


        <kingPhotoUnitDesc>Вызваленне Тадэвуша Касцюшкі з цямніцы. Карціна Яна Дамеля, 1830-я
        </kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/thumb/b/b5/Tadevu%C5%A1_Ka%C5%9Bciu%C5%A1ka
            ._%D0%A2%D0%B0%D0%B4%D1%8D%D0%B2%D1%83%D1%88_%D0%9A%D0%B0%D1%81%D1%8C%D1%86%D1%8E%D1%88%D0%BA%D0%B0_%28J._Damiel%2
            C_XIX%29.jpg/330px-Tadevu%C5%A1_Ka%C5%9Bciu%C5%A1ka._%D0%A2%D0%B0%D0%B4%D1%8D%D0%B2%D1%83%D1%88_%D0%9A%D0%B0%D1%81%D1%8C%D1%86%
            D1%8E%D1%88%D0%BA%D0%B0_%28J._Damiel%2C_XIX%29.jpg
        </kingPhotoUnit>

        <kingPhotoUnitDesc>Шыльда на гарадзенскім Новым замку</kingPhotoUnitDesc>
        <kingPhotoUnit>https://www.racyja.com/wp-content/uploads/2017/10/haradzenskaja-shylda.jpg
        </kingPhotoUnit>

    </kingPhotos>
</king>