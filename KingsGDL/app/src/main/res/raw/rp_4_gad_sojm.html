<!DOCTYPE HTML>

Вялікі (Чатырохгадовы) Сойм
<king>

    <id>2</id>
    <kingName>Вялікі (Чатырохгадовы) Сойм</kingName>
    <kingDateLife>06.10.1788 - 30.06.1792</kingDateLife>
    <kingDateReign>06.10.1788 - 30.06.1792</kingDateReign>
    <kingShortHist>
        Сафія Аўгуста Фрэдэрыка Ангальт-Цэрбсцкая (Кацярына II), якая разглядала Рэч Паспалітую як
        васальную дзяржава, мела намер з дапамогай Сойма прыцягнуць
        польскі корпус у колькасці 100 тысяч чалавек на дапамогу расійскай арміі ў вайне з Асманскай
        імперыяй. З прычыны гэтага,
        Сойм быў канфедэратыўны, гэта значыць, у адрозненне ад ардынарнага сейма, дзе дзейнічала
        правіла Liberum veto і рашэнні
        прымаліся ў выніку поўнай аднагалоснасці, тут рашэнні прымаліся большасцю галасоў.
        <br />

        Аднак, паколькі Расея была ўцягнутая адразу ў дзве вайны (супраць Турцыі, а пазней і супраць
        Швецыі), Сойм трапіў пад
        уплыў прыхільнікаў рэформаў. У 1790 годзе Рэч Паспалітая заключыла абарончы саюз з Прусіяй,
        які абавязваў удзельнікам аказваць адзін
        аднаму дапамогу ў выпадку канфлікту з Расеяй.
        <br />
        Сойм правёў шэраг радыкальных рэформ у эканамічнай, палітычнай і сацыяльных сферах:
        увядзенне рэкрутчыны ў 1789 г.,
        арганізаванай па тэрытарыяльным прынцыпе, павелічэнне колькасці войска, частковае ўраўненне
        правоў мяшчан са шляхтай,
        наданне правоў яўрэям і праваслаўным. Найвышэйшым дасягненнем сойма лічыцца прыняцце
        Канстытуцыі 3 мая 1791 г.
        <br />
        <a href="http://maps.google.com/maps?daddr=lat,long&amp;ll=">Take me there!</a>

    </kingShortHist>

    <kingLongHist>
        Пасля першага падзелу ў 1772 годзе Рэч Паспалітая знаходзілася пад моцным ціскам суседніх
        манархій, у першую чаргу Расіі.

        Краіне забаранялася мець войска больш за 30 000, заключаць саюзы ці весці войны без дазволу
        Кацярыны II. Палітычную сферу рэгулявалі «Кардынальныя правы» — дакумент, які абвяшчаў
        непарушнымі
        шляхецкую вольніцу, «ліберум вета», бязцэнзавы ўдзел шляхты ў сойміках. Кіравала ў краіне
        Пастаянная Рада —
        савет міністраў, дзе найвялікшы ўплыў меў расійскі пасол.
        <br />

        У 1787 Расія развязала чарговую вайну з Турцыяй. У гэтым жа годзе пачалася і
        расійска-шведская вайна.
        З гэтай прычыны Кацярына II дазволіла Станіславу Аўгусту правесці ў Варшаве сканфедэраваны
        сойм і прыняць
        на ім рашэнне аб павелічэнні войска.

        Утварэнне на сойме некалькіх канфедэрацый з паслоў давала магчымасць прымаць рашэнні
        большасцю галасоў, што
        нейтралізавала права «ліберум вета».
        <br />

        Даведаўшыся пра гэта, прускі кароль Фердынанд II даў загад свайму паслу ў Варшаве Бухгольцу
        стварыць на будучым
        сойме сваю партыю, каб перашкодзіць планам Кацярыны. Аўстрыя знаходзілася на той момант у
        саюзе з Расіяй і не ўмешвалася
        ў справы Рэчы Паспалітай.
        <br />

        У жніўні 1788 па ўсёй краіне прайшлі перадсоймавыя соймікі, дзе абіраліся паслы і шляхта
        пісала інструкцыі. Нечакана
        а гэтых выбарах перамаглі апазіцыйныя сілы (як прапрускай, так і прарасійскай
        накіраванасці), а прыхільнікі караля засталіся ў меншасці.
        <br />

        <font color="#d00505">Храналогія</font>
        <br />

        <strong>6 кастрычніка 1788</strong>
        — распачалася першая кадэнцыя сойма. Былі ўтвораны дзве канфедэрацыі — польская і літоўская.
        Маршалкам польскай канфедэрацыі стаў Станіслаў Малахоўскі, а маршалкам літоўскай — генерал
        артылерыі Казімір Нестар Сапега.
        <br />
        <strong>12 кастрычніка 1788</strong>
        — была прачытана нота прускага пасла Бухгольца з патрабаваннем не пачынаць вайну з Турцыяй.
        Гэта нота
        разбіла апазіцыю на два лагеры — прыхільнікаў прускага і расійскага двара.
        <br />
        <strong>24 кастрычніка 1788</strong>
        — быў ухвалены праект ліквідацыі Ваеннага дэпартаменту і стварэння Ваеннай камісіі ў складзе
        5 ваенных
        і 12 цывільных асоб пад кіраўніцтвам 4 гетманаў. Такім чынам, быў знішчаны падкантрольны
        расійскаму паслу ваенны орган і створаны новы.
        <br />
        <strong>9 снежня 1788</strong>
        — замест дэпартаменту спраў іншаземных Пастаяннай Рады створана Дэпутацыя замежных спраў.
        <br />
        <strong>25 студзеня 1789</strong>
        — ухвалена 10-мільённая пазыка ў замежных краін.
        <br />
        <strong>30 студзеня 1789</strong>
        — ліквідаваная Пастаянная Рада, што скампраметавала сябе прарасійскай палітыкай.
        <br />
        <strong>26 сакавіка 1789</strong>
        — сойм ухваліў падатак у памеры дзясятага гроша пад назвай «Ofiara wieczysta stanu
        rycirskiego Obojga narodow na wojsko».
        Гэты падатак узымаўся, як дзесяць працэнтаў з уладанняў шляхецкіх і дваццаць працэнтаў з
        уладанняў духоўных асоб.
        <br />
        <strong>7 верасня 1789</strong>
        — была створана «Deputacja do poprawy formy rzadu», якая мусіла займацца стварэннем
        урадавага праекту і сістэмы
        органаў, якія прыйшлі б на змену Пастаяннай Радзе.
        <br />
        <strong>24 лістапада 1789</strong>
        — створаныя «цывільна-ваенныя парадкавыя камісіі», на якія былі ўскладзены шматлікія функцыі
        па збору
        і падтрыманні войска, кантролю за мясцовымі ўладамі і шмат іншых абавязкаў. Гэтыя камісіі
        сталі сувязным органам паміж мясцовай і вышэйшай уладамі.
        <br />
        <strong>24 сакавіка 1790</strong>
        — прыняты закон, які выключаў дробную шляхту з удзельнікаў павятовых соймікаў.
        <br />
        <strong>20 кастрычніка 1790</strong>
        - аднагалосна прыняцце соймам праекта павелічэння арміі да 100 000 чалавек
        (хаця з-за фінансавых праблем яе неўзабаве прыйшлося скараціць да 65 000).

        <strong>3 лістапада 1790</strong>
        - скасаваны большасцю галасоў ваенны дэпартамент, які ўсталеўваў пратэктарат
        Расеі над Рэччу Паспалітай (па дамове 1775 году), і заменены ваеннай камісіяй.
        <strong>16 снежня 1790</strong>
        — пачатак другой кадэнцыі сойма. Пазбаўленне чыншавай шляхты выбарчых правоў.
        <br />
        <strong>18 красавіка 1791</strong>
        — закон аб гарадох. Мяшчане атрымалі права карыстацца правам Neminem captivabimus
        («асабістай недатыкальнасці»),
        атрымалі магчымасць займаць духоўныя, свецкія і ваенныя пасады, набываць зямлю, шляхце ж
        было дазволена займацца мяшчанскімі справамі.
        Каралеўскія гарады атрымалі большае самакіраванне, права дасылаць на сойм прадстаўнікоў
        (польск.: plenipotentow) да Скарбавай і
        Паліцэйскай камісій з правам дарадчага голаса ў пытаннях, што тычыліся гарадоў, гандлю і
        г.д.
        <br />
        <strong>3 мая 1791</strong>
        — прыняты «Урадавы закон» — новая канстытуцыя Рэчы Паспалітай, якая ўводзіла шэраг змен у
        жыццё краіны.
        <br />
        <strong>15 чэрвеня 1791</strong>
        — у Пінску збіраецца генеральная кангрэгацыя праваслаўных, якая павінна была выбраць сабе
        найвышэйшае
        духавенства, каб пазбавіцца залежнасці ад маскоўскай патрыярхіі. Кангрэгацыя абумовіла
        асноўныя прынцыпы жыцця праваслаўных
        у Рэчы Паспалітай і стварыла Кансысторыю — найвышэйшы орган кіравання праваслаўных.
        <br />
        <strong>21 кастрычніка 1791</strong>
        — прынята «Заручэнне абодвух народаў» — дакумент, які пацвярджаў захаванне федэратыўнасці
        Рэчы Паспалітай і размяжоўваў асноўныя органы гэтай дзяржавы.
        <br />
        <strong>31 мая 1792</strong>
        — Вялікі сойм самараспусціўся да перамогі ў вайне з Расіяй.
        <br />

    </kingLongHist>
    <kingPhotos>
        <kingPhotoUnitDesc>Вялікі Сойм</kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/e/e7/Wojniakowski_Passing_of_the_3rd_of_May_Constitution.jpg
        </kingPhotoUnit>

        <kingPhotoUnitDesc>Мапа Рэчы Паспалітай пасля выдалення расейскага пратэктарата
        </kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/3/3b/Polish-Lithuanian_Commonwealth_1789-1792.PNG
        </kingPhotoUnit>

        <kingPhotoUnitDesc>Нестар Сапега, 14.02.1757 — 25.05.1798</kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/1/14/Kazimier_Niestar_Sapieha._%D0%9A%D0%B0%D0%B7%D1%96%D0%BC%D0%B5%D1%80_%D0%9D%D0%B5%D1%81%D1%82%D0%B0%D1%80_%D0%A1%D0%B0%D0%BF%D0%B5%D0%B3%D0%B0_%28J._Pitschmann%2C_1787%29.jpg
        </kingPhotoUnit>

        <kingPhotoUnitDesc>Станіслаў Малахоўскі, 24.08.1736 — 29.12.1809</kingPhotoUnitDesc>
        <kingPhotoUnit>https://upload.wikimedia.org/wikipedia/commons/2/26/Stanislaw_malachowski.jpg
        </kingPhotoUnit>


    </kingPhotos>
</king>
