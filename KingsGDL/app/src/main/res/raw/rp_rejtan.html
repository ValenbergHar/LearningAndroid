<!DOCTYPE HTML>


Прыклад
<king>

    <id>1</id>
    <kingName>Рэйтан Тадэвуш</kingName>
    <kingDateLife>20.08.1742 - 8.08.1780</kingDateLife>
    <kingDateReign>паа</kingDateReign>
    <kingShortHist>
        <li>дэпутат Сойма Рэчы Паспалітай ад Новагародскага ваяводства ВКЛ</li><br/>
        <li>Стаў пятым каленам ліцьвінскай галіны абшарнікаў прускага паходжання,
        асеўшых у ВКЛ у XVII ст.</li><br/>
        <li>Нацыянальны герой Польшчы, які лічыцца героем
        і ў значнай частцы беларускага грамадства.</li><br/>
        <li><strong>«Тапчыце мяне, не тапчыце дзяржаву!»</strong></li><br/>

    </kingShortHist>
    <kingLongHist>
        Нарадзіўся ў <a href="https://www.google.com/maps/place/Hrushawka/@53.0263195,26.3313008,518m/data=!3m2!1e3!4b1!4m5!3m4!1s0x46d8e8509e16bb9f:0xdd731d1683221b93!8m2!3d53.0259761!4d26.3327025?hl=en">Грушаўцы</a>
        ў сям'і заможнага ліцьвінскага землеўладальніка — Дамініка Рэйтана, герба «Рэйтан», новагародскага падкаморага. Брат Міхала —
        пісара земскага навагрудскага, слуцкага павятовага маршалка. Аўтар маніфестаў.
        У жнiўнi 1772 г. кіраўнікі Расіі, Аўстрыi і Прусіі, аслабiўшы Рэч Паспалiтую, дамовiлiся аб першым падзеле яе тэрыторыі
        памiж сабою. 18 верасня таго ж года гэтыя дзяржавы давялi да ўлад Рэчы Паспалiтай аб ужо адбыўшымся факце падзелу яе
        тэрыторыі і запатрабавалі склікання надзвычайнага сойма, каб фармальна пацвердзiць законнасць сваіх захопаў. Ад складовай
        часткi Рэчы Паспалiтай, тэрыторыi Вялiкага Княства Лiтоўскага (ВКЛ), на карысць Расійскай імперыі адрывалася, у прыватнасці,
        усходняя частка беларускiх зямель з Полацкам, Невелем,Віцебскам, Себежам, Мсціславам, Магiлёвам і Гомелем агульным памерам
        прыблізна ў 82 тыс. кв. км, насельнiцтвам больш як 1 300 000 чалавек. Кароль Станiслаў Аўгуст, апынуўшыся ў дыпламатычнай
        ізаляцыi, калi краіна была фактычна акупавана іншаземнымi войскамі, вымушаны быў выдаць універсал аб скліканні павятовых
        соймікаў. Яны павiнны былі абраць паслоў
        ад Польшчы і ВКЛ на вальны сойм у Варшаве, якi прызначаўся на 19 красавіка 1773 г.<br/>
        <br/>

        Новагародскае ваяводства на той час складалася з трох паветаў — Наваградскага, Слонiмскага ( у 1773 годзе слонімская шляхта
        сарвала соймік і паслоў не абрала) і Ваўкавыскага. Ад кожнага з іх мясцовы соймік абiраў двух паслоў на вальны сойм.
        22 сакавіка 1773 г. пасламi на сойм у Варшаву былi абраныя наваградцы Тадэвуш Рэйтан (1742—1780) і Самуэль Корсак (1745—1794).
        Згодна з традыцыяй для такіх паслоў на агульнадзяржаўны сойм ад імя павятовага соймiка выпрацоўвалася і прымалася спецыяльная
        інструкцыя. Паслы павiнны былi ўсiмi сiламi адстойваць на сойме наказ шляхты, нi ў чым не адступаючы ад яго. Інструкцыя, якую
        атрымалі паслы, вылучалася катэгарычнасцю сваіх наказаў. Рэйтан і Корсак павiнны былi настойваць на поўнай эвакуацыi расiйскiх
        войскаў з тэрыторыі Княства. Яны атрымалі наказ перашкаджаць працы сойма, пакуль не будуць абраныя спецыяльныя прадстаўнiкі да
        іншых еўрапейскіх дзяржаў з мэтай атрымання пэўных гарантый па захаваннi цэласцi Рэчы Паспалiтай.<br/>
        <br/>

        На першых пасяджэннях сойма яны адкрыта выступiлi супраць здрадніцтва пасла з Польшчы Адама Панінскага, маршалка прарасійскай
        канфедэрацыі. Яны заклікалі іншых паслоў не дапусціць абрання Панiнскага соймавым маршалкам . На адным з паседжанняў Тадэвуш Рэйтан,
        дамагаючыся ад паслоў такога рашэння
        і не выпускаючы іх з залы паседжанняў, лёг крыжам перад выхадам. Ён крычаў: «Тапчыце мяне, не тапчыце дзяржаву!». Змаганне
        Тадэвуша Рэйтана, Самуэля Корсака і Станіслава Багушэвіча-Мінькоўскага на сойме працягвалася з 19 па 22 красавіка 1773 г.,
        да таго часу, пакуль Станіслаў Аўгуст пад пагрозай расійскага пасла ўвесці войскі ў Варшаву і дашчэнту разбіць горад і яго
        наваколле, быў вымушаны, як і большасць паслоў, далучыцца да канфедэрацыi. Пасля гэтага ў працы сойма, якi далучыўся да
        прарасійскай канфедэрацыі, Рэйтан, Корсак і Багушэвіч-Мінькоўскі ўдзелу ўжо не прымалі.<br/>
        <br/>

        Смерць
        Апошнія годы свайго жыцця правёў у радавым маёнтку Грушаўцы пад Ляхавічамі, дзе памёр у 1780 г.
        Быў пахаваны ў ляхавіцкім касцёле (паводле Ю.Нямцэвіча), загінуў у выніку няшчаснага выпадку (Г.Жавускі).
        У 1930 годзе камісія шукала месца спачынку Рэйтана. Але знойдзеныя ў Грушаўцы парэшткі камісія не прызнала за парэшткі
        Тадэвуша Рэйтана. Магіла яго да гэтага часу не знойдзеная.<br/>
        <br/>


        Асобы Тадэвуша Рэйтана, Самойлы Корсака, Станіслава Багушэвіча-Мінькоўскага — паслоў ад ВКЛ на надзвычайны сойм
        Рэчы Паспалітай ужо пад час сойму былі абкружаны ўсеагульнай пашанай. Але да першых спробаў ушанавання памяці Рэйтана
        дайшло толькі падчас Чатырохгадовага Сойму 1789-92 гадоў. Паслы-ліцвіны (беларусы), выконваючы загады сваіх выбаршчыкаў,
        нагадалі каралю Станіславу Аўгусту Панятоўскаму не толькі пра Рэйтана, але і пра жывых Корсака і Багушэвіча. Пазней у сваіх
        творах асобу Тадэвуша Рэйтана ўзгадвалі Францішак Князьнін, Юльян Нямцэвіч, Адам Міцкевіч («Пан Тадэвуш»), Генрык Жавускі,
        Уладзімір Караткевіч і інш.<br/>
        <br/>

        Толькі пасля Другой Сусветнай вайны імя Рэйтана і яго паплечнікаў было забыта. Забытыя ў Беларусі, яны працягвалі ўшаноўвацца
        па-за яе межамі, праўда, як «палякі».<br/>
        <br/>

        Вяртанне памяці пра Тадэвуша Рэйтана распачалося з моманту, калі Беларусь атрымала незалежнасць. Флагманам у гэтай справе
        выступіла газета «Культура», якая ў 1993 годзе надрукавала артыкул гісторыка Уладзіміра Емяльянчыка, прысвечаны яму. Ад
        таго часу да 2013 г. выйшла каля 15 артыкулаў у мясцовых або рэспубліканскіх выданнях, якія закраналі асобу Рэйтана і
        пытанне захавання сядзібнага комплексу роду Рэйтанаў у вёсцы Грушаўка.<br/>
        <br/>

        У канцы 1990-х было створана таварыства імя Тадэвуша Рэйтана (Ляхавічы), якое правяло фестываль у Грушаўцы. Пасля чаго
        сваю дзейнасць спыніла.<br/>
        <br/>

        У 2013 годзе створана Арт-суполка імя Тадэвуша Рэйтана, якая мэтанакіравана займаецца вяртаннем імёнаў Тадэвуша Рэйтана,
        Самойлы Корсака, Станіслава Багушэвіча-Мінькоўскага (і не толькі іх), шляхам друку артыкулаў у СМІ, правядзення мастацкіх
        фестываляў, імпрэзаў, вечарынаў, а таксама выступае з прапановай стварэння ў сядзібе роду Рэйтанаў мемарыяльнага музея.<br/>
        <br/>

        У 1919—1921 гг. у цэнтры Мінска існавала вуліца Рэйтана (былая Юр’еўская). У Баранавічах да 1939 года была не толькі вуліца
        Рэйтана, але і гімназія яго імя.<br/>
        <br/>

        Па стане на 2018 год Мінскі гарвыканкам разглядае прапанову аб наданні адной з вуліц Мінска імені Тадэвуша Рэйтана.<br/>
        <br/>



            <a href="https://www.google.com/maps/place/%D0%A1%D1%8F%D0%B4%D0%B7%D1%96%D0%B1%D0%B0+%D0%A0%D1%8D%D0%B9%D1%82%D0%B0%D0%BD%D0%B0%D1%9E/@53.0246191,26.3385808,433m/data=!3m1!1e3!4m13!1m7!3m6!1s0x46d8e8509e16bb9f:0xdd731d1683221b93!2sHrushawka!3b1!8m2!3d53.0259761!4d26.3327025!3m4!1s0x46d8e859d3615337:0x49fb442a636dca92!8m2!3d53.0246229!4d26.3401093?hl=en">
                <strong>Сядзібна-паркавы ансамбль Рэйтанаў</strong></a> — помнік сядзібна-паркавай архітэктуры канца XVIII — пачатку XX ст. Пабудаваны ў в.
        Грушаўка (Ляхавіцкі раён).

        Займае амаль прамавугольны ў плане ўчастак, плошчаю каля 14 га. Уключае драўляны палац, два мураваныя флігілі,
        капліцу-пахавальню, гаспадарчыя пабудовы, невялікі парк рэгулярнай планіроўкі з сажалкай і пладовы сад.
        Комплекс арганізаваны вакол прамавугольнага панадворку, вось сіметрыі якога паралельна галоўнай алеі парку.<br/>
        <br/>
        Палац пабудаваны ў канцы XIX — пачатку XX ст. на месцы мураванага класіцыстычнага палаца канца XVIII ст (вядомы па акварэлі Н. Орды).
        Аднапавярховы, прамавугольны ў плане, накрыты вальмавым дахам, мае рысы стылю мадэрн.
        Цэнтральная частка вылучаная мансардавым паверхам і вялікай тэрасай на чатырох тонкіх разных слупах. Абапал галоўнага ўваходу —
        крывалінейныя лесвіцы. Планіроўка анфіладная з параднай залай у цэнтры. Інтэр'еры былі аздоблены размалёўкай, разьбой, кафлянымі
        грубкамі. Пад будынкам скляпеністыя сутарэнні.<br/>
        <br/>
        Мураваная прамавугольная ў плане з трохграннай алтарнай часткай капліца-пахавальня і агароджа з
        брамай пабудаваныя ў другой палове XIX ст. у формах рэтраспектыўнай готыкі. Галоўны ўваход аформлены перспектыўным парталам.
        Вокны-вітражы са спічастымі завяршэннямі. У інтэр'еры ажурнае нервюрнае скляпенне.<br/>
        <br/>

    </kingLongHist>
    <kingPhotos>


        <kingPhotoUnitDesc>Рэйтан Тадэвуш</kingPhotoUnitDesc>
        <kingPhotoUnit>https://upload.wikimedia.org/wikipedia/commons/c/ce/Tadeusz_Reytan_111.PNG
        </kingPhotoUnit>

        <kingPhotoUnitDesc>Герб Рэйтан</kingPhotoUnitDesc>
        <kingPhotoUnit>https://upload.wikimedia.org/wikipedia/commons/c/c7/POL_COA_Rejtan.svg
        </kingPhotoUnit>

        <kingPhotoUnitDesc>Тадэвуш Рэйтан на сойме 1773 году, Ян Матэйка, 1866</kingPhotoUnitDesc>
        <kingPhotoUnit>https://upload.wikimedia.org/wikipedia/commons/8/86/Rejtan_at_Sejm_of_1773_by_Jan_Matejko%2C_1866.png
        </kingPhotoUnit>

        <kingPhotoUnitDesc>Сядзіба Рэйтанаў, Наполеон Орда, 1864</kingPhotoUnitDesc>
        <kingPhotoUnit>https://upload.wikimedia.org/wikipedia/commons/a/aa/Hru%C5%A1a%C5%ADka%2C_Rejtan._%D0%93%D1%80%D1%83%D1%88%D0%B0%D1%9E%D0%BA%D0%B0%2C_%D0%A0%D1%8D%D0%B9%D1%82%D0%B0%D0%BD_%28N._Orda%2C_1.09.1864-76%29.jpg
        </kingPhotoUnit>

        <kingPhotoUnitDesc>Сядзіба Рэйтанаў, 2009</kingPhotoUnitDesc>
        <kingPhotoUnit>https://upload.wikimedia.org/wikipedia/commons/b/b2/Hrushauka_10_05_2009_majontak.JPG
        </kingPhotoUnit>

        <kingPhotoUnitDesc>Капліца-пахавальня Рэйтанаў</kingPhotoUnitDesc>
        <kingPhotoUnit>
        https://upload.wikimedia.org/wikipedia/commons/7/70/%D0%9A%D0%B0%D0%BF%D0%BB%D1%96%D1%86%D0%B0_%D0%A0%D1%8D%D0%B9%D1%82%D0%B0%D0%BD%D0%B0%D1%9E_%D1%83%D0%BD%D0%B0%D1%87%D1%8B.jpg
        </kingPhotoUnit>

    </kingPhotos>
</king>
