<!DOCTYPE HTML>

ясінскі
<king>

    <id>1</id>
    <kingName>Якуб Ясінскі</kingName>
    <kingDateLife>24.06.1759 - 4.11.1794</kingDateLife>
    <kingDateReign>24.06.1759 - 4.11.1794</kingDateReign>
    <kingShortHist>
        <li>Літоўскі і польскі ваенны і палітычны дзеяч, інжынер, паэт. Адзін з кіраўнікоў вызваленчага паўстання
            1794 года пад правадырствам Тадэвуша Касцюшкі, прыхільнік ідэй французскай рэвалюцыі.</li><br />
        <li>У час паўстання быў кашталянам Вільні, генеральным камандуючым паўстанцкімі войскамі ў Вялікім княстве Літоўскім.</li><br />
        <li>Адкліканы з Вялікага Княства Літоўскага з-за абвінавачванняў у «ліцвінскім сепаратызме». Кіраваў арганізацыяй новай арміі, набіраючы шляхту,
            мяшчан і сялян у войска. </li><br />
        <li>Пісаў вершаваныя пракламацыі да сялян на беларускай мове.</li><br />
        <li>Загінуў пры абароне Варшавы.</li>
    </kingShortHist>
    <kingLongHist>
        Нарадзіўся 24 ліпеня 1759 года, ў <a href="https://www.google.com/maps/place/62-590+W%C4%99glew,+Poland/@52.2345998,18.1668199,4802m/data=!3m1!1e3!4m5!3m4!1s0x471b337d2a3b443b:0xc5934e842b06ec73!8m2!3d52.2385781!4d18.1686317?hl=en">Венглеве</a>  ў
        Вялікапольшчы (паводле біёграфа Я. Ясінскага Генрыха Масціцкага).
        З 12 гадоў вучыўся ў Варшаўскім кадэцкім корпусе (Рыцарскай школе), заснаваным каралём Станіславам Панятоўскім.
        Меў схільнасць да грамадскіх навуках, захапляўся ідэямі асветнікаў; асабліва моцна на яго паўплывала філасофія
        Жан-Жака Русо. Скончыўшы навучанне ў 1783 годзе, атрымаў чын падбрыгадзіра і пасля двух гадоў службы вярнуўся
        ў кадэцкі корпус у якасці выкладчыка інжынернай справы.<br />

        У 1789 годзе па пратэкцыі генерала артылерыі Вялікага княства Літоўскага князя Казіміра Сапегі кароль прызначыў
        Ясінскага старэйшым афіцэрам інжынернага корпуса літоўскага войска ў званні падпалкоўніка. Узначаленая Ясінскім
        інжынерная служба арміі складалася з 42 афіцэраў і салдат, у тым ліку з 20 мінёраў, і ўваходзіла ў склад створанага ў 1780
        годзе ў Вільні корпуса артылерыі і ваеннай інжынерыі.<br />

        13 студзеня 1792 года Ясінскі атрымаў званне палкоўніка інжынерыі і быў накіраваны рэвізорам на будаўніцтва злучае Піну
        і Мухавец Каралеўскага канала (паміж гарадамі Пінскам і Кобрынам).<br />


        Пасля падпісання ліберальнай партыяй Канстытуцыі 3 мая сітуацыя ў краіне рэзка абвастрылася. Частка шляхты, лічачы, што Канстытуцыя
        топча яе саслоўныя правы, была незадаволеная. Прыхільнікі адмены Канстытуцыі прынялі рашэнне стварыць канфедэрацыю і выступіць сумесна
        з рускімі войскамі супраць Сойма. Аднак руская армія была занята ў вайне з Асманскай імперыяй, і Кацярына II не вырашалася адначасова
        пачынаць вайну ў Рэчы Паспалітай.

        Пасля заключэння Расіяй міру з Асманскай імперыяй(руск.) бел. прадстаўнікі ад незадаволенай шляхты Патоцкі і Ржавускі прыбылі ў
        Пецярбург і заключылі з імператрыцай тайны дагавор аб сумесных ваенных дзеяннях. 18 мая 1792 года ў Рэч Паспалітую ўступіла чатыры
        калоны расійскіх войскаў пад начальствам генерал-аншэфа Міхаіла Васільевіча Кахоўскага(руск.) бел. з боку Бесарабіі і 32-тысячнае
        войска пад кіраўніцтвам генерал-маёра Міхаіла Крачэтнікава(руск.) бел. з усходу. У той жа дзень у мястэчку Таргавіца супернікамі
        Канстытуцыі была сфарміравана канфедэрацыя[5]. Пачалася вайна.

        Падчас вайны Ясінскі камандаваў інжынерным корпусам, які мог выставіць максімум тысячу салдат[5]. 10 чэрвеня 1792 года ён удзельнічаў
        у бітве пад Мірам, дзе праявіў гераічныя якасці. Бітва была прайграна, а неўзабаве Ферзенам без адзінага стрэлу быў узяты Нясвіж, над
        фартыфікацыі якога безвынікова працаваў Ясінскі. Польская армія была сканцэнтравана ў Брэсце, дзе 23 жніўня адбылася генеральная бітва.
        Ясінскі распрацаваў план абароны горада, дзякуючы якому бітва была выйграная, за што палкоўнік быў узнагароджаны залатым крыжом «Virtuti
        Militari». Між тым, зыход кампаніі быў ужо прадвызначаны: пад ціскам Кацярыны II кароль прыняў
        рашэнне перайсці на бок канфедэратаў і 22 ліпеня аддаў загад аб складанні зброі. Ясінскаму прыйшлося падпарадкавацца.

        Пасля ганебнага для Рэчы Паспалітай Гродзенскага сойма 1793 года значная частка шляхты, у тым ліку і многія вышэйшыя вайсковыя чыны,
        выехалі за мяжу. Ясінскі застаўся ў Вільні, спрабуючы рэарганізаваць інжынерны корпус. Вядома, што ён прытрымліваўся радыкальных («якабінскіх»)
        поглядаў[2]: выступаў за адмену прыгоннага права і аднаўленне Рэчы Паспалітай у межах 1772 года[3] Аднойчы ён нават выказаў думку, што краіну
        нельга выратаваць без таго, каб не выразаць усёй шляхты[5].

        З восені Я. Ясінскі прыступіў да канспіратарскай дзейнасці, накіраванай супраць акупантаў. Падпольны штаб Я. Ясінскага знаходзіўся ў картачным
        салоне яго ад'ютанта Хадкевіча[5]. Варта зазначыць, што гульня ў карты сур’ёзна дапамагала ў папаўненні касы. Часам Ясінскій займаўся паэзіяй,
        зрэшты, сам ён даволі скептычна ацэньваў свае таленты.

        Напачатку 1794 года пра падпольную дзейнасць Я. Ясінскага даведаліся прарасійскія ўлады. Ён мусіў пакінуць Вільню і з’ехаць у Вількамірскі
        павет, дзе яго чакалі верныя войскі.

        Паўстанне Т. Касцюшкі

        У ноч з 22 на 23 красавіка 1794 года Я. Ясінскі ўзначаліў паўстанне ў Вільні. Паўстанцы хутка абяззброілі расійскі гарнізон, узяўшы
        ў палон 1012 чалавек. 23 красавіка на Рыначнай плошчы быў абвешчаны «Акт паўстання Літоўскага народа»[7] 25 красавіка за здраду Радзіме
        па ініцыятыве Я. Ясінскага пакаралі галаву мясцовай адміністрацыі гетмана Касакоўскага.

        3 мая Найвышэйшая Літоўская Рада абвясціла Я. Ясінскага галоўнакамандуючым Літоўскім паўстанцкім войскам[7]. Тым часам, яго радыкалізм
        моцна палохаў шляхту, а польскае кіраўніцтва паўстання лічыла Ясінскага «ліцвінскім» сепаратыстам[8].

        У якасці галоўнакамандуючага літоўскімі паўстанцамі кіраваў арганізацыяй новага войска, з мэтай пашырэння сацыяльнай базы паўстання пісаў
        рыфмаваныя пракламацыі да сялян на беларускай мове[2][3].

        11 мая 1794 года Т. Касцюшка прызначыў Я. Ясінскага генерал-лейтэнантам[3]. Аднак ужо 4 чэрвеня пад націскам кансерватыўных сіл Я. Ясінскага
        адхілілі ад камандавання войскам ВКЛ як радыкала, перадаўшы паўнамоцтвы генералу Міхалу Віяльгорскаму(руск.) бел.[7]. 10 чэрвеня ўказам Т.
        Касцюшкі Найвышэйшую Літоўскую Раду распусцілі і замянілі на значна больш памяркоўную па сваім складзе Цэнтральную дэпутацыю Вялікага Княства
        Літоўскага[3].

        Тым часам сутычкі паміж паўстанцамі і расійскімі войскамі не спыняліся. На тэрыторыі ВКЛ акрамя Ясінскага дзейнічалі генералы Грабоўскі і
        Хлявінскі(руск.) бел.. Першая бітва дывізіі Я. Ясінскага пад Няменчынам(руск.) бел. скончылася паражэннем. 7 мая адбылася другая бітва пад
        Палянамі, у якой паўстанцы перамаглі расійскіх акупантаў і такім чынам прадухілі пагрозу заняцця Вільні. У другой палове мая дывізія Я.
        Ясінскага ўдзельнічала ў бітве пад Ліпнішкамі(руск.) бел.,
        дапамагала партызанскім руху ў Мінскай губерні. Большую частку дывізіі складалі сяляне.

        Якуб Ясінскі лічыў неабходным умацоўваць абараназдольнасць Вільні, аднак новы кашталян Віельгорскі прыняў рашэнне адвесці войскі ў Лідскі павет.
        Нічога не ведаючы пра гэта рашэнне кашталяна, Я. Ясінскі чакаў яго ў лагеры пад Соламі,
        дзе першапачаткова планавалася злучыць войскі. Страціўшы шмат часу на безвыніковае чаканне, Я. Ясінскі з 4000 салдат распачаў адчайны напад на
        карпусы В. Зубава(руск.) бел. і Л. Бенігсена(руск.) бел. (каля 5000 салдат пры 16 гарматах)[6]. Бітва адбылася 26 чэрвеня пад Соламі(руск.) бел.
        і стала адной з найбольш крывапралітных на працягу ўсёй кампаніі[5]. Я. Ясінскаму давялося адступіць, хоць і не парушаючы баявога парадку. Падчас
        адступу загінуў брат Якуба капітан стралкоў Юзеф[5]. Я. Ясінскі выехаў у Варшаву[3].

        Перажыўшы цяжкую дэпрэсію з прычыны ваенных няўдачаў і смерці брата, 17 ліпеня Ясінскі прыняў камандаванне над нарвенскім фронтам. Для папаўнення
        войска ён накіраваўся ў Брэст, адтуль у Бельск, як раз у гэты час, у другой палове жніўня, ён атрымаў вестку пра падзенне Вільні[3].

        Па прыбыцці ў Гродна Т. Касцюшка, больш не асцерагаючыся сепаратызму Ясінскага, узнагародзіў яго пярсцёнкам з надпісам: «Радзіма свайму абаронцу»
        і перадаў пад яго камандаванне адну з літоўскіх дывізій. Камандзірам наднарвенскай дывізіі Т. Касцюшка прызначыў Ежы Грабоўскага(руск.) бел..


        Тым часам, у Расіі вырашылі спыніць кампанію адным імклівым маршам Суворава. Сувораў атрымаў важныя для Расіі перамогі ў бітвах пры
        Крупчыцах(руск.) бел. і пад Брэстам. 10 кастрычніка паўстанцы пацярпелі вырашальнае паражэнне пад Мацяёвіцамі, Т. Касцюшка трапіў у палон[6].

        20 кастрычніка Ясінскі прыбыў у Варшаву і папрасіў новага дыктатара паўстання Тамаша Ваўжэцкага прызначыць яго ў прадмесце Варшавы крэпасць
        Прагу, якая мусіла стаць шчытом горада. У абаронцаў фартэцыі ўжо не заставалася надзеяў на перамогу[6].

        Існуе меркаванне, што тым часам Ясінскі прапанаваў пакараць смерцю караля і ўсіх палонных, што, зразумела, зроблена не было[6]. Ясінскаму
        з корпусам у 4000—5000 салдат даручылі абараняць левае крыло фартыфікацыі — Таргувек (паўночны фронт абароны)[7].

        3 лістапада пачаўся абстрэл фартыфікацыі, а наступнай раніцай а 5-й гадзіне пачаўся штурм(руск.) бел.. Прыкладна праз палову гадзіны рускія
        зламалі лінію абароны, у прадмесці пачалася паніка. Людзі кінуліся да моста — адзінай сувязі з Варшавай. Ясінскі быў сярод тых, хто абараняў
        адыход людзей да моста. Тут, каля Бродна, ён і загінуў[2][9]. Як
        і іншых абаронцы Прагі, Ясінскага пахавалі на Каменкаўскіх могілках(руск.) бел.[7].

        Творчасць
        У раннія гады творчасць Ясінскага развівалася пад уплывам сентыменталізму. З сярэдзіны 1780-х у яго творчасці пачынае пераважаць
        сацыяльная тэматыка, а творы набылі палітычную афарбоўку[3]. Пра сваю літаратурную дзейнасць сам Ясінскі казаў: «Пішу тое, што жадаю,
        і пра тое, што мяне цікавіць, хвалы не шукаю…»[7].

        З-пад пяра Ясінскага выйшлі іраікамічная паэма «Спрэчкі» (1788—1792), паэма «Цянця» (паэмы Ясінскага часткова апублікалі ў газеце
        «Tygodnik Wilenski» у 1819 годзе[3]). Верш Ясінскага «Пра сталасць: да польскіх выгнаннікаў» быў асобна выдадзены ў Гродна ў 1793 годзе.
        Пісаў паэмы сатырычнага і казачнага характару. Некаторыя рамантычныя песні Ясінскага ў свой час карысталіся вялікай папулярнасцю[7].

        Часта выказваў радыкальныя погляды ў сваіх паэтычных творах, у сувязі з чым сучаснікі бачылі ў ім прадстаўніка «якабінскага» кірунку ў
        паэзіі. Яго сімпатыі да рэвалюцыйнай Францыі і Амерыканскай рэвалюцыі знайшлі адлюстраванне ў паэме «Да Народу» (1794)[7].

        Творы Ясінскага выдадзеныя ў 1869 годзе ў Варшаве.

    </kingLongHist>


    <kingPhotos>

        <kingPhotoUnitDesc>Якуб Ясінскі</kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/thumb/3/35/Jakub_Jasinski._%D0%AF%D0%BA%D1%83%D0%B1_%D0%AF%D1%81%D1%96%D0%BD%D1%81%D0%BA%D1%96_%28J._Mara%C4%8Dynski%2C_XIX%29.jpg/708px-Jakub_Jasinski._%D0%AF%D0%BA%D1%83%D0%B1_%D0%AF%D1%81%D1%96%D0%BD%D1%81%D0%BA%D1%96
            _%28J._Mara%C4%8Dynski%2C_XIX%29.jpg
        </kingPhotoUnit>

        <kingPhotoUnitDesc>Якуб Ясінскі</kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/a/ad/Jakub_Jasinski._%D0%AF%D0%BA%D1%83%D0%B1_%D0%AF%D1%81%D1%96%D0%BD%D1%81%D0%BA%D1%96.jpg
        </kingPhotoUnit>

        <kingPhotoUnitDesc>Іаган Баптыст Лампі, «Якуб Ясінскі», каля 1794</kingPhotoUnitDesc>
        <kingPhotoUnit>
            https://upload.wikimedia.org/wikipedia/commons/b/b4/JJasi%C5%84ski.jpg
        </kingPhotoUnit>

        <kingPhotoUnitDesc>Шыльда на гарадзенскім Новым замку</kingPhotoUnitDesc>
        <kingPhotoUnit>https://www.racyja.com/wp-content/uploads/2017/10/haradzenskaja-shylda.jpg
        </kingPhotoUnit>


        <kingPhotoUnitDesc>Магіла Якуба Ясінскага на Каменкаўскіх могілках</kingPhotoUnitDesc>
        <kingPhotoUnit>https://upload.wikimedia.org/wikipedia/commons/e/ef/Warsaw_grob_Jakuba_Jasinskiego.jpg
        </kingPhotoUnit>
    </kingPhotos>
</king>